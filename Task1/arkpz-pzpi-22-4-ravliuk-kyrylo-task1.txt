Харківський університет радіоелектроніки Факультет комп'ютерних наук
Кафедра програмної інженерії






ЗВІТ

з лабораторного заняття №1 
з дисципліни  «Аналіз та рефакторинг коду»
на тему: «РОЗРОБКА VISION & SCOPE»







Виконав ст. гр ПЗПІ-22-4

Равлюк Кирило Станіславович



Перевірив

ст. викладач кафедри ПІ Сокорчук Ігор Петрович




Харків 2024

МЕТА РОБОТИ

	Основною метою цього лабораторного заняття є створення документа Vision and Scope для програмного забезпечення, яке призначене для моніторингу та управління процесом збору і переробки відходів.

ХІД РОБОТИ

У процесі виконання роботи були сформульовані ключові вимоги до програмної системи, яка забезпечуватиме ефективний контроль здачі та переробки сміття. Проведено дослідження аналогічних рішень, зокрема таких, як Bin-e, SmartBin і Waste Hero, що дозволило дослідити їхні можливості та обмеження, а також виявити недоліки у сфері інтеграції з користувачами та масштабованості для великих екосистем.
У розробці системи основний акцент зроблено на реалізації основного функціоналу: моніторинг стану контейнерів із використанням IoT-технологій, автоматизація процесів обслуговування та управління даними, а також збирання статистики для подальшого аналізу. Для кращого розуміння цілей і перспектив системи було створено документ Vision and Scope, який включає опис концепції, основного функціоналу та робоче середовище.

ВИСНОВКИ

У ході виконання лабораторної роботи було розроблено технічні вимоги до програмної системи для збору та переробки сміття. Проаналізувавши існуючі рішення, таких як Bin-e, SmartBin і Waste Hero, було виявлено їхні сильні сторони, а також області для вдосконалення, що стали основою для визначення напряму розвитку власної програмної системи.
Програмна система для контролю здачі та переробки сміття фокусується на впровадженні інноваційних технологій, зокрема інтеграції IoT-сенсорів, автоматизації моніторингу контейнерів і управління запитами на обслуговування. Також система передбачає збирання й обробку даних про сміття для створення аналітичних звітів і покращення процесів переробки. Створений документ Vision and Scope описує бачення системи, її концепцію та потенціал у побудові ефективної інфраструктури для зменшення екологічного навантаження та оптимізації роботи з утилізацією сміття.
Було створено відеозапис: https://youtu.be/JwznnYerQSg

























ДОДАТОК А
Vision and Scope документ


Vision and Scope Document
 for 
Програмна система для 
контролю здачі та 
переробки сміття
Version 1.0 approved
   Prepared by Равлюк Кирило Станіславович
            Харківський національний університет радіоелектроніки
14.11.2024









Table of contents

1 BUSINESS REQUIREMENTS (БІЗНЕС-ВИМОГИ)	5
1.2 Background (Передумови)	5
1.3 (Business Opportunity) Бізнес можливості	6
2 VISION OF THE SOLUTION (КОНЦЕПЦІЯ РІШЕННЯ)	8
2.1 Vision Statement (Окреслення концепції)	8
2.2 Major Features (Головна функціональність)	9
3  SCOPE AND LIMITATIONS (РАМКИ ТА ОБМЕЖЕННЯ ПРОЄКТУ)	10
3.1 Scope of Initial Release (Рамки первинного випуску)	10
3.2 Scope of Subsequent Releases (Рамки наступних випусків)	11
4 BUSINESS CONTEXT (БІЗНЕС-КОНТЕКСТ)	12
4.1 Operating Enviroment (Робоче середовище)	12


Revision History

Name	Date	Reason For Changes	Version
			
			

1	BUSINESS REQUIREMENTS (БІЗНЕС-ВИМОГИ)
1.2	 Background (Передумови)

Сучасний стан управління відходами вимагає впровадження нових підходів для зменшення екологічного впливу та оптимізації процесів збору й переробки сміття. Основні проблеми, такі як неефективне управління сміттєвими контейнерами, відсутність автоматизованого моніторингу наповненості, низька зацікавленість громадян у сортуванні відходів і брак доступу до аналітичних даних, створюють значні перешкоди. У великих українських містах, таких як Київ, Львів, Дніпро, Харків і Одеса, ці виклики особливо помітні через значні обсяги утворення сміття та недостатню кількість ресурсів для якісного обслуговування інфраструктури.
Однією з ключових проблем є відсутність своєчасної інформації про наповненість контейнерів, що призводить до нераціонального використання транспортних і людських ресурсів. Переповнені контейнери спричиняють антисанітарні умови, підвищення витрат на утилізацію та погіршення загальної екологічної ситуації. Водночас напівпорожні контейнери свідчать про відсутність системного підходу до оптимізації логістики.
Впровадження сучасної системи моніторингу та управління відходами, що використовує інноваційні технології, такі як датчики наповненості контейнерів і аналітичні інструменти, дозволить суттєво підвищити ефективність логістики. Це також сприятиме залученню громадян через інформаційні кампанії, мотиваційні програми та прозорість процесів, стимулюючи відповідальне ставлення до сортування відходів і підвищуючи рівень екологічної свідомості.\

1.3	(Business Opportunity) Бізнес можливості

Під час дослідження ринку та існуючих рішень для управління сміттям було виявлено кілька аналогічних систем, які активно використовуються для вирішення проблем вивезення та переробки відходів. 
Одним із прикладів є система Waste Hero, яка сприяє зниженню кількості відходів через мобільні додатки для споживачів та операторів. Waste Hero дозволяє громадянам отримувати сповіщення про найближчі пункти збору сміття та їхній статус у реальному часі, а також здійснює моніторинг процесу збору і переробки відходів для муніципалітетів. Ринок, на який орієнтована ця система, включає як великі міста, так і середні регіони, де є необхідність у покращенні логістики. Проблемою залишається обмежена інтеграція з існуючими системами управління відходами та необхідність у комплексному підході до мотивації громадян. 

 
Рисунок А.1 – Інтерфейс програмної системи Waste Hero

Іншим аналогом є система Bin-e, яка пропонує розумні контейнери з вбудованими сенсорами, що автоматично сортують сміття та передають дані про заповненість до адміністраторів. Це допомагає зменшити обсяг несортованого сміття завдяки алгоритмам, але її застосування обмежене офісними будівлями та торговими центрами. Основною проблемою є високий рівень несортованого сміття через відсутність автоматизованих інструментів для сортування на місці. Крім того, вартість впровадження таких систем залишається високою, що ускладнює їх масове використання. Важливим аспектом є також необхідність підтримки та регулярного обслуговування цих технологій для їх ефективної роботи.
 
Рисунок А.2 – Інтерфейс програмної системи Bin-e

Ще одним важливим аналогом є Bigbelly, система інтелектуальних сміттєвих контейнерів, яка використовує IoT технології для автоматичного відстеження заповненості контейнерів та передає дані через мобільні додатки до операторів. Ці контейнери також мають вбудовані механізми для зменшення кількості відходів, включаючи пресування сміття, що дозволяє зменшити частоту вивезення. Bigbelly активно використовується у великих містах та у місцях з високою прохідністю, таких як парки, пляжі, університети та торговельні центри. Проблемою є обмежена інтеграція з іншими системами управління відходами, а також необхідність у забезпеченні інтерактивного залучення користувачів до процесу сортування. 

 
Рисунок А.3 – Інтерфейс програмної системи Bigbelly

Моя майбутня програма система буде вирізнятися комплексністю, охоплюючи всі етапи процесу — від збору сміття до його переробки, залучаючи як громадян, так і муніципалітети. Окрім того, вона пропонує додаткові можливості для мотивації громадян, що може значно покращити ефективність збору та переробки відходів. Враховуючи сучасні тенденції в екології та цифровізації, програна система має високий потенціал на ринку і відповідає актуальним потребам як місцевих органів влади, так і кінцевих користувачів.

2	VISION OF THE SOLUTION (КОНЦЕПЦІЯ РІШЕННЯ)
2.1	Vision Statement (Окреслення концепції)

Програмна система для контролю здачі та переробки сміття розробляється з метою покращення процесів збору, обробки та переробки відходів шляхом використання сучасних технологій, таких як IoT, мобільні додатки та веб-інтерфейси. Система надає комплексне рішення для моніторингу стану сміттєвих контейнерів, збору даних про їх заповненість, а також забезпечує зручний доступ до цієї інформації для користувачів, операторів та адміністрацій муніципалітетів.
Призначення системи полягає в оптимізації процесів управління відходами, зниженні витрат на вивезення сміття через оптимізацію маршрутів, а також у заохоченні громадян до участі у правильному сортуванні сміття. Завдяки використанню даних з IoT сенсорів, система дозволяє відстежувати рівень заповненості контейнерів в реальному часі, забезпечуючи своєчасне вивезення відходів та ефективне управління ресурсами.
Система також надає можливість для аналізу статистики та створення звітності про обсяги зібраного та переробленого сміття, що допомагає муніципалітетам приймати обґрунтовані рішення щодо покращення екологічної ситуації в регіоні. Основними користувачами системи є громадяни, оператори збору сміття та органи місцевого самоврядування.
Проект спрямований на створення зручного та інтуїтивно зрозумілого інтерфейсу для всіх учасників процесу, що дозволить значно полегшити управління відходами і зробить процес переробки більш прозорим та ефективним.

2.2	Major Features (Головна функціональність) 

Головна функціональність, що буде виконуватися системою контролю здачі та переробки сміття:
MF 1 Збір та обробка даних з IoT-сенсорів для моніторингу рівня заповнення контейнерів, включаючи фільтрацію шуму в даних і передачу точних показників на сервер.
MF 2 Автоматичний аналіз наповненості контейнерів і формування рекомендацій для своєчасного вивезення або обслуговування.
MF 3 Надання користувачам доступу до інтерактивної мапи з позначенням точок розташування контейнерів, їхнього статусу та рівня наповненості.
MF 4 Ведення історії здачі сміття, включаючи дані про обсяги, типи матеріалів.
MF 5 Сповіщення користувачів про заповнення контейнерів, графіки збору сміття, зміну роботи станцій або доступність нових пунктів переробки.
MF 6 Адміністративна панель для управління інформацією про сміттєві станції, перегляду даних про обсяги сміття та створення звітів і аналітики для покращення переробки.
MF 7 Забезпечення безпеки даних через механізми автентифікації, авторизації та шифрування, а також реалізація рольової системи доступу (адміністратор, оператор, користувач).
MF 8 Візуалізація статистичних даних та звітів про ефективність системи, обсяги переробленого сміття і кількість активних користувачів.

3	SCOPE AND LIMITATIONS (РАМКИ ТА ОБМЕЖЕННЯ ПРОЄКТУ)
3.1	Scope of Initial Release (Рамки первинного випуску)

	У першому випуску програмної системи контролю здачі та переробки сміття буде реалізовано серверну частину, що забезпечить базову функціональність для початкового запуску системи. 
MF 2-1 Інтеграція IoT-сенсорів для збору даних про наповненість контейнерів і передачу цих даних на сервер.
MF 2-2 Налаштування алгоритмів фільтрації та обробки даних для забезпечення їхньої точності.
MF 2-3 Формування запитів на обслуговування контейнерів при досягненні заданих рівнів наповненості.
MF 3-1  Створення та підтримка бази даних контейнерів із зазначенням їхньої
геолокації, статусу наповненості та доступності.
MF 3-2 Обробка даних від IoT-сенсорів, включаючи моніторинг рівня наповненості контейнерів і передачу цих даних для подальшого аналізу.
MF 4-1 Збереження історії здачі сміття у структурованому вигляді для подальшої візуалізації та аналізу.
MF 4-2 Формування базових статистичних звітів для адміністраторів про стан переробки та обсяги зібраного сміття.
MF 5-1 Відправка push-сповіщень про досягнення критичного рівня наповненості контейнерів операторам і адміністраторам.
MF 5-2 Інформування користувачів про зміни в роботі пунктів переробки, графіки здачі сміття та оновлення системи.
MF 6-1 Реалізація адміністративної панелі для управління даними про станції переробки, контейнери та користувачів.
MF 6-2 Забезпечення інструментів для оновлення інформації про пункти переробки та контейнерні станції (додання, оновлення, видалення інформації).
MF 6-3 Надання адміністраторам інструментів для перегляду основних показників ефективності, таких як обсяги переробленого сміття та кількість активних контейнерів.
MF 7-1 Авторизація та вхід у систему для захисту даних користувачів і налаштувань.
MF 7-2 Реалізація системи ролей: адміністратор, оператор і користувач для управління доступом до функцій системи.
MF 7-3 Використання протоколів шифрування для безпечного обміну даними між клієнтськими додатками та сервером.
MF 9-1 Формування звітів для аналізу популярності пунктів здачі та використання системи.

3.2.	Scope of Subsequent Releases (Рамки наступних випусків)

Перелік функціональності для наступного випуску, а саме розробка головної функціональності на веб та мобільних клієнтів програмної системи для контролю здачі та переробки сміття:
Веб-додаток:
MF 6-1 Надання адміністративної панелі для управління контейнерами, пунктами переробки та користувачами.
MF 6-2 Інтерактивна мапа для відображення стану контейнерів, їхнього розташування та статусу наповненості.
MF 7-1 Відображення аналітики та статистики у вигляді діграми та графіків в реальному часі: обсяги переробленого сміття, активність користувачів, популярність пунктів переробки.
MF 7-2 Генерація та експорт звітів про обсяги зібраного та переробленого сміття у форматах CSV та PDF.
Мобільний додаток:
MF 3-1 Інтерактивна мапа з позначенням найближчих контейнерів та їхнього стану (заповненість, доступність).
MF 4-1 Доступ до історії здачі сміття з деталізацією обсягів та типів зданих матеріалів.
MF 5-1 Надсилання push-сповіщень про статус контейнерів, графіки збору сміття та оновлення роботи пунктів переробки.
MF 5-2 Відображення рекомендацій із покращення сортування сміття.
MF 8-2 Реєстрація та автентифікація користувачів через мобільний додаток, включаючи інтеграцію з соціальними мережами (Google, Facebook).

4	BUSINESS CONTEXT (БІЗНЕС-КОНТЕКСТ)
4.1	Operating Enviroment (Робоче середовище)

Система контролю здачі та переробки сміття орієнтована на користувачів із різних регіонів та міст, які зможуть отримувати доступ до сервісів через веб-інтерфейси та мобільні додатки. Це забезпечує гнучкість використання системи незалежно від географічного розташування. Система має працювати цілодобово, гарантуючи надійність доступу до даних навіть за умов високого навантаження. Використання хмарних технологій та сучасних протоколів забезпечить ефективну взаємодію між клієнтськими пристроями та сервером.
Мови програмування:
Python: використовується для створення серверної частини (бекенд) із застосуванням фреймворку Django. Python дозволяє швидко розробляти складну логіку системи, забезпечуючи стабільність і масштабованість.
TypeScript: застосовується для розробки клієнтських частин (веб-додатків) за допомогою бібліотеки React.js, завдяки чому забезпечується строгий контроль типів та зручність розробки динамічних і масштабованих інтерфейсів.
Kotlin: обраний для розробки мобільного додатка під платформу Android. Ця мова забезпечує високу продуктивність, безпечність коду та інтеграцію з Android SDK.
Arduino: використовується для програмування мікроконтролерів IoT-сенсорів, які здійснюють моніторинг стану контейнерів і передають зібрані дані.
База даних:
PostgreSQL: реляційна система управління базами даних, яка забезпечує збереження та обробку структурованих даних, зокрема інформації про контейнери, користувачів, історію здачі сміття та аналітичні звіти.
Arduino-платформа для IoT:
Arduino: використовується як основа для збору даних із датчиків наповненості контейнерів, розташованих на пунктах збору сміття. Дані передаються на сервер для подальшого аналізу.
Протоколи зв’язку для передачі даних:
HTTP/HTTPS: стандартний протокол для обміну даними між сервером, мобільними додатками та веб-додатками. HTTPS забезпечує безпечний обмін даними, що є критично важливим для системи.
MQTT: протокол для обміну повідомленнями між IoT-сенсорами та сервером. Його використання дозволяє оптимізувати передачу даних в реальному часі та зменшити навантаження на мережу.
Ця технологічна основа забезпечить стабільність, безпеку та ефективність роботи системи контролю здачі та переробки сміття, враховуючи сучасні потреби та масштаби її використання.

